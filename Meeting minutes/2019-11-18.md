# Referat af møde i HL7 FHIR Danmark SIG d. 18/11-2019

**Til stede:** Jens Villadsen, Annika Sonne Hansen, Kirstine Rosenbeck Gøeg, Irene Zuschlag, Camilla Andersson, Gert Galster, Michael Johansen, Jacob Andersen.

**Afbud:** Jesper, Jesper, Torben

**Agenda**

- --Opfølgning på sidste møde (som blev en diskussion af kommunekoder og security labels)
- --Diskussion af FHIR gruppens retorik udadtil, ift. ikke at komme i politisk modvind

**Regions- og kommunekoder:**

**Beslutning:**  At binde hhv kommune- og regionskoder til to value sets, ét for DK og ét for Grønland/Færøerne. Bindingen siger, at tilladte værdier skal tilhøre et af de to value sets. Når de lægges i to forskellige sæt er de nemmere at vedligeholde uafhængigt af hinanden – og kan have separate autoritative kilder.

**Sequrity Lables**

**Beslutning:** Diskussionen stoppes for nu, men fortsættes på GitHub. Tages op efter jul.

**Diskussion:** Den primære diskussion omhandlede, hvorvidt Sequrity Lables overhovedet skulle ibrugtages i Danmark. Argumenter imod: Der findes allerede et nationalt sikkerheds-setup fx på NSP&#39;en, så det er ikke hensigtsmæssigt at bygge et separat system. Desuden bør instanser af beskyttet data slet ikke være i systemerne, undtagen lige præcis i den situation, hvor informationen skal bruges. Argumenter for: Der er forskel på et sikkerheds-system, og den opmærkning der er på instanser af data. Det betvivles ikke, at instanserne skal eksistere i systemerne så lidt som muligt, men de bør være opmærket på standard-måden, i den korte levetid de har.

Hvis vi beslutter at bruge security lables, så skal der laves et arbejde, med at specificere hvordan hver af de i Danmark tilladte labels skal fortolkes. Hvordan det fortolkes hvis der ikke er security labels? Om den der afsender FHIR profileret data har ansvar for at lægge dem på, eller om det er optionelt? Samt hvad de forskellige labels betyder ift. brug af data?

**FHIR gruppens retorik**

Thor orienterede om diskussionen i HL7 DK. Hovedpointen er, at der findes en bestemt governance struktur omkring sundhedsIT standardisering i Danmark. Det betyder at FHIR SIG&#39;en ikke kan lave &quot;Danske nationale profiler&quot;. Det vi kan, er at lave forslag til profiler, og løfte dem til godkendelse på HL7 DK niveau.

**Beslutning:  ** Jens har allerede lavet et forslag til disclaimer vedr. profilerne på GitHub/Simplifier. Thor, evt. i samarbejde med MedCom, sørger for at komme med den endelige tekst.